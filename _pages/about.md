---
layout: page
title: Informație despre proiect
permalink: /about
comments: false
imageshadow: true
---


Proiectul ”*Renașterea meșteșugurilor autentice populare – moștenire culturală comună ca punct focal pentru dezvoltarea economică și turistică durabilă”*a fost implementat de către Agenția de Dezvoltare Regională Sud, în calitate de Beneficiar Lider, împreună cu Asociatia ,,ART – Meșteșugurile Prutului” din Iași, România în calitate de partener, și finanțat în cadrul Programului Operațional Comun România – Republica Moldova 2014–2020.

Una dintre oportunitățile de a  atrage cât mai mulți turiști, inclusiv pe cei străini, este valorificarea patrimoniului cultural aflat la îndemâna Regiunii de Sud a Moldovei din ambele părți ale râului Prut. O mare parte din acest patrimoniu este reprezentată de produsele meșteșugărești, care de-a lungul multor ani au acumulat diferite obiceiuri și nevoi formând un tezaur istoric al moldovenilor de-o parte și de alta a râului Prut. Cultura reprezintă unul dintre cele mai importante canale de promovare a dialogului intercultural și a reintegrării Republicii Moldova în spațiul european.

Proiectul vine să contribuie la sporirea capabilității, capacității și coordonării sectorului meșteșugăresc din Regiunea de Sud a Moldovei și din județele vecine din România. Aceasta va îmbunătăți modul în care sectorul contribuie la creșterea pieței turismului; crește performanța economică a meșteșugurilor tradiționale țintite, păstrând metodele și tehnicile tradiționale de lucru, care fac parte din istoria comună a zonei proiectului.

Grupul țintă al proiectului sunt meșterii populari mai puțin cunoscuți și tinerii interesați în dezvoltarea meșteșugurilor populare din localitățile raioanelor Cimișlia, Cahul, Leova, Cantemir, Căușeni, Ștefan Vodă din Republica Moldova și localitățile județelor Galați și Vaslui din România. Beneficiari finali ai proiectului sunt circa 200 mii turiști care anual vor vizita expozițiile meșterilor populari, precum și circa 1.300 mii populație locală din regiunea transfrontalieră.

În contextul realizării obiectivului general al proiectului privind îmbunătățirea potențialului turistic din regiunea de sud a zonei transfrontaliere cu o nouă activitate economică, legată de meșteșugurile tradiționale, ca modalitate de creștere a veniturilor din activitățile turistice și de păstrare a codului genetic al identității naționale a comunităților din ambele părți ale Prutului, au fost realizate mai multe activități.

Activitățile principale au început cu Cartografierea meșterilor populari din zona proiectului, realizată de echipa de proiect și specialistul în etnografie contractat. Au fost vizitați în total 65 de meșteri populari din regiunile implicate din România și Moldova. Activitatea de cartografiere s-a încheiat cu: crearea unei baze de date a meșterilor populari din zona proiectului, care include informații și fotografii despre meșterii populari și meșteșugurile practicate; elaborarea Raportului etnografic "Starea meșteșugurilor tradiționale în Regiunea de Dezvoltare Sud a Republicii Moldova și județele Vaslui și Galați, România", disponibil pentru acces în variantă electronică pe site-ul ADR Sud și a Raportului privind nevoile meșterilor populari din zona proiectului, în baza căruia a fost elaborată o propunere de curriculă pentru instruirile următoare. Deasemenea, Raportul a fost transmis Secțiilor Cultură, Tineret și sport al consiliilor raionale din aria proiectului din Republica Moldova pentru informare și agențiilor media pentru publicare.

După ridicarea părțială a restricțiilor, impuse de pandemia SARS-CoV-2, echipa proiectului a reușit să desfășoare unele activități ale proiectului în format față în față. Astfel, în luna iunie 2021, în Republica Moldova a fost organizată Instruirea Rapidă Nr.1 cu tema ”Competente cheie comune – Competente antreprenoriale”, în cadrul căreia 20 meșteșugari de pe ambele maluri ale Prutului, identificați ca grup țintă al proiectului, au învățat cum să-și transforme meseria din  pasiune într-o afacere, care sunt factorii ce stau la baza succesului in afaceri, evaluarea personală a competențelor antreprenoriale și multe alte taine ale reușitei unei afaceri.  În luna iulie în Iași, România, a fost desfășurată Instruirea Rapidă Nr.2 cu tematica ”Marketingul meșteșugurilor populare”, abordandu-se cu prioritate: poziționarea produselor/serviciilor pe piață, instrumente de marketing, proprietatea intelectuală și drepturile de autor, mixul de marketing (produsul, promovarea, prețul, plasarea), cum vindem, politica de marketing a producătorilor de produse mesteșugaresti. Aceste  întruniri au creat cadrul pentru un util schimb de experiență, atât prin împărtășirea pasiunii pentru tradiții, cât și prin expunerea  avantajelor și barierelor privind condițiile în care își desfășoară munca, meșterii populari dezbătând în mod constructiv existența lor în lumea modernă, în care meșteșugurile riscă să fie uitate de noile generații, în lipsa unei strategii de dezvoltare și susținere la nivel guvernamental. Au fost schimburi de idei și s-a consolidat rețeaua de meșteri CRAFTs, fiind stabilită necesitatea asocierei meșterilor populari pentru a promova produsele meșteșugărești pe diferite niveluri.În cadrul ultimei întâlniri a avut loc prima adunare de constituire a noii asociațiii de meșteri populari, care a fost ulterior înregistrată. În holul locațiilor, în care au avut loc instruirile, au fost organizate  mini-expoziții cu produse ale meșterilor populari, iar aceste evenimente au dat posibilitatea meșterilor de a pune în practică  cunoștințele, dobândite în cadrul instruirilor rapide, pe de o parte, iar pe de altă parte au dat posibilitatea publicului, constituit din turiști cazați în hotele, să aprecieze produsele expuse și chiar să le achiziționeze.

În luna August 2021, într-un cadru natural deosebit din tabăra "Izvoraș", satul Zloți, Republica Moldova, a fost organizată Tabăra de Vară "Inițierea tinerilor în meșteșuguri tradiționale", în cadrul căreia au fost desfășurate 4 ateliere de instruire în domeniul a patru meșteșuguri tradiționale: împletituri din fibre vegetale, cioplitură în lemn, țesut la gherghef, podoabe croșetate. Timp de 10 zile 24 tineri din Republica Moldova, cu vârste cuprinse între 15 și 19 ani, au dobândit deprinderi în domeniul meșteșugului la care s-au înscris. Acești adolescenți treptat au intrat în universul aproape necunoscut de inițiere în meșteșugurile tradiționale ale strămoșilor, iar în final au constatat cât de importantă este cunoașterea și respectarea culturii populare a neamului. Formatorii au fost meșteri populari cu experiență din România, care le-au deschis acestor tineri calea spre cunoașterea tradițiilor și a meșteșugurilor populare ale strămoșilor lor. Tabăra s-a finisat cu o expoziție a lucrărilor realizate de tineri. Copiii cu o deosebită mândrie au răspuns la întrebările jurnaliștilor și vizitatorilor expoziției, au avut posibilitatea de a-și vinde propriile lucrări confecționate, astfel s-au convins că un meșteșug poate aduce venit. S-a constatat că, acești adolescenți au reale afinități pentru tradiții, sunt dornici de cunoaștere, receptivi și foarte talentați. Important este sa fie informați și să li se ofere posibilitatea de cunoaștere. 

În scopul promovării produselor meșterilor populari a fost elaborat și distribuit părților interesate Catalogul meșterilor populari din rețeua CRAFTs. A fost elaborat site-ul proiectului cu informația despre activitățile proiectului, harta meșterilor din grupul țintă,  platforma produselor cu caracteristice fiecărei lucrări. Site-ul  va fi gestionat de asociația nou creată, asigurând astfel sustenabilitatea proiectului. 

Asociația Meșterilor Populari „Meșteșugurile Neamului” a fost înregistrată oficial cu sediul în Republica Moldova, astfel, a intrat în drepturi depline din punct de vedere juridic, stabilind relații de colaborare cu factori importanți în domeniul turismului și contribuind astfel la îndeplinirea obiectivului principal al proiectului. Au fost organizate 5 vizite ale operatorilor de turism la atelierele meșterilor populari, în cadrul cărora s-au stabilit relații de colaborare. Au fost semnate 7 acorduri de colaborare între Asociația nou creată și operatorii de turism. Expozițiile mici ale lucrărilor meșterilor din grupul țintă au fost organizate în incinta locațiilor de vizitare a turiștilor- hotele, muzeu. Expoziția permanentă, cu lucrările meșterilor populari asociați, a fost organizată în incinta Palatului de Cultură ”Nicolae Botgros” din Cahul, Republica Moldova. În cadrul acestei expoziții sunt prezentate cele mai reprezentative produse, realizate de către meșterii populari din grupul țintă, alături de datele de contact ale acestora, astfel, încât să existe posibilitatea ca meșterii să poată fi contactați de posibilii cumpărători în vederea achiziționării produselor. Această expoziție permanentă este administrată, într-o primă fază de ADR Sud în colaborare cu Palatul de cultură ”Nicolae Botgros” din Cahul, urmând pe viitor activitatea să fie preluată de asociația meșterilor populari nou creată.

Aceste activități au generat atingerea rezultatelor planificate în cadrul proiectului, dar și începutul unor frumoase și eficiente activități ale asociației nou create, în scopul conservării și promovării tradițiilor meșteșugărești din Moldova de pe ambele maluri ale Prutului.

<!--EndFragment-->