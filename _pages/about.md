---
layout: page
title: Informație despre proiect
permalink: /about
comments: false
imageshadow: true
---
Catalogul este elaborat în cadrul proiectului **„Renașterea meșteșugurilor populare autentice – moștenire culturală comună ca punct focal pentru dezvoltarea economică și turistică durabilă”**, finanțat în cadrul Programului Operațional Comun România – Republica Moldova 2014–2020.
![1](assets/img/about/1.jpg){: style="width: 20rem; height: 15.6rem; float:left; padding:16px"} Proiectul este implementat de către Agenția de Dezvoltare Regională Sud, în calitate de Beneficiar Lider, împreună cu Asociația ,,ART – Meșteșugurile Prutului” din Iași, România, în calitate de Partener. Una dintre oportunitățile de a atrage cât mai mulți turiști, inclusiv pe cei străini, este valorificarea patrimoniului cultural, aflat în zona Regiunii de Sud a Moldovei din ambele părți ale râului Prut. O mare parte din acest patrimoniu este reprezentată de produsele meșteșugărești, care de-a lungul multor ani au evoluat sub impactul diferitelor obiceiuri și necesități, formând un tezaur istoric al moldovenilor de o parte și de cealaltă a râului Prut. Turismul reprezintă unul dintre cele mai importante canale de promovare a dialogului intercultural și a integrării Republicii Moldova în spațiul european.  
Proiectul și-a propus să contribuie la sporirea capabilității, capacității și coordonării sectorului meșteșugăresc din Regiunea de Sud a Republicii Moldova și din județele vecine din România. Acesta vine cu aportul necesar la creșterea pieței turistice regionale, dezvoltarea performanțelor economice a meșteșugurilor tradiționale țintite, păstrând metodele și tehnicile tradiționale de lucru, care fac parte din istoria comună a arealului inclus în proiect.  
![2](assets/img/about/2.jpg){: style="width: 20rem; height: 15.6rem; float:right; padding:16px"} Grupul țintă al proiectului este constituit din meșterii populari mai puțin cunoscuți și tinerii interesați în dezvoltarea meșteșugurilor populare din localitățile raioanelor Cimișlia, Cahul, Leova, Cantemir, Căușeni, Ștefan Vodă din Republica Moldova și localitățile județelor Galați și Vaslui din România. Beneficiari finali ai proiectului sunt circa 200 mii turiști, care anual vor vizita expozițiile meșterilor populari, precum și circa 1.300 mii populație locală din regiunea transfrontalieră. ![3](assets/img/about/3.jpg){: style="width: 20rem; height: 15.6rem; float:left;  padding:16px"} În contextul realizării obiectivului general al proiectului privind îmbunătățirea potențialului turistic din regiunea de sud a zonei transfrontaliere cu o nouă activitate economică, legată de meșteșugurile tradiționale ca modalitate de creștere a veniturilor din activitățile turistice și de păstrare a codului genetic al identității naționale a comunităților din ambele părți ale Prutului, au fost realizate mai multe activități. Printre cele mai importante sunt:  
- Cartografierea meșterilor populari din zona cuprinsă în proiect, în rezultatul căreia au fost elaborate o bază de date și Studiul etnografic al meșterilor populari și meșteșugurilor practicate.
- Instruirea meșterilor populari din grupul țintă în domeniul competențelor antreprenoriale și marketingul meșteșugurilor populare.
- Inițierea tinerilor în 4 meșteșuguri populare tradiționale în cadrul taberei de meșteșuguri, organizate pe o perioadă de 10 zile, în scopul transferului între generații a experiențelor legate de realizarea meșteșugurilor prestabilite.
- Asocierea meșterilor populari din grupul țintă și constituirea Asociației meșterilor populari „Meșteșugurile Neamului”, care va activa în continuare pentru valorificarea economică a moștenirii culturale tradiționale și creșterea atractivității turistice a zonei transfrontaliere.
- Crearea unei platforme online pentru promovarea și comercializarea obiectelor meșteșugărești tradiționale.
- Stimularea parteneriatului între meșterii populari din grupul țintă și operatorii de turism.
![4](assets/img/about/4.jpg){: style="width: 20rem; height: 15.6rem; float:right; padding:16px"}
Pentru implementarea cu succes a proiectului și dezvoltarea acțiunilor planificate, Agenția de Dezvoltare Regională Sud și Asociația ,,ART- Meșteșugurile Prutului” din România au semnat un Acord de parteneriat, în care au fost prevăzute detaliat aspectele cooperării. Implementarea comună a proiectului potențează cooperarea bilaterală, pentru a reduce decalajul dintre cele două țări în domeniul meșteșugului tradițional, creând cadrul propice pentru accesul produselor din domeniul meșteșugurilor pe piețele europene. Proiectul și-a propus să consolideze cooperarea cu privire la crearea unui cadru în transferul de cunoștințe și experiență între ambele țări, cu un accent special pe diversificarea potențialului turistic prin conservarea și menținerea tradițiilor meșteșugărești. În plus, încurajarea transferului se bazează pe o abordare triplă: între țările proiectului, între partenerii proiectului și între experți și formatori în domeniile relevante proiectului.
![5](assets/img/about/5.jpg){: style="width: 20rem; height: 15.6rem; float:left; padding:16px"} Catalogul este elaborat în urma realizării unor activități complexe planificate în cadrul acestui proiect. La baza materialului scris stau mai multe acțiuni, precum crearea unor chestionare tematice, identificarea persoanelor promotoare și conservatoare ale meșteșugurilor autentice din arealul proiectului, care apoi au fost vizitate și intervievate de experții în domeniul etnografic cu participarea echipei proiectului. În partea Regiunii de Dezvoltare Sud din Republica Moldova au fost efectuate vizite în teren în raioanele, care fac parte din arealul proiectului: Cimișlia, Cahul, Leova, Cantemir, Căușeni și Ștefan Vodă; în România s-au realizat vizite în județele Galați și Vaslui. Materialul factologic, obținut în urma cercetărilor de teren și analizat conform unei metodologii prestabilite, oferă un tablou actualizat al meșterilor, care locuiesc și lucrează în sudul Moldovei de pe ambele maluri ale Prutului și al meșteșugurilor pe care le practică.  
Experții, care au realizat materialele pentru Regiunea de Dezvoltare Sud, Republica Moldova, sunt Marina Miron (dr. în istorie, specializare Etnografie) și Viorel Miron (dr. în economie), iar pentru județele Vaslui și Galați, România, Victor Munteanu (etnograf, șeful Muzeului Etnografic al Moldovei, din cadrul Complexului Muzeal Național „Moldova”, Iași). Catalogul prezintă descrierea meșterilor din grupul țintă al proiectului și a meșteșugurilor tradiționale cartografiate în arealul proiectului.
![6](assets/img/about/6.jpg)

