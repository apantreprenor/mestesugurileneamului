---
layout: post
title: Proiectul „Renașterea meșteșugurilor populare autentice – moștenire
  culturală comună ca punct focal pentru dezvoltarea economică și turistică
  durabilă”   Conferința de finalizare a proiectului
categories:
  - Renașterea meșteșugurilor
image: /assets/img/245950400_10208816509805296_127060425955877481_n.jpg
toc: false
imageshadow: "true"
comments: true
---
Vineri, 15 octombrie 2021, în incinta Palatului de Cultura "Nicolae Botgros" din or. Cahul  a fost desfășurată Conferința de finalizare a proiectului ”Renașterea meșteșugurilor populare autentice – moștenire culturală comună ca punct focal pentru dezvoltarea economică și turistică durabilă” implementat de către  Agenția de Dezvoltare Regională Sud din Republica Moldova în calitate de Benefiair Lider și Asociația „ART – Meșteșugurile Prutului”, Iași, România, în calitate de partener, în cadrul Programului Operațional Comun România-Republica Moldova, 2014–2020, prin intermediul Instrumentului European de Vecinătate (ENI).

La eveniment au participat reprezentanți ai instituțiilor locale și regionale, agențiilor și ONG-uri interesate în promovarea meșteșugurilor populare autentice și dezvoltării turismului din Regiunea de Dezvoltare Sud, precum și meșteri populari din grupul țintă, echipa și colaboratorii proiectului din partea ambilor parteneri. S-au facut totaluri, au fost menționate concluziile și stabilite direcții viitoare de promovare a meșteșugurilor populare autentice.

Dna Viorica Cuțitaru, manager de proiect din partea Agenției de Dezvoltare Regională Sud, a prezentat realizările obținute în procesul de implementare proiectului, axându-se pe cele mai importante activități cu implicarea meșterilor populari din Regiunea Sud pe ambele părți ale Prutului. A menționat că Meșterii locali sunt adevarate bijuterii, pentru ca în mâinile lor sunt tradițiile, au alături copii ce preiau meșteșugul de a face lucrul pana la capăt, și... au caracter de a merge impotriva cursului!

Dna Marina Miron și Dl Victor Munteanu, etnografi din Republica Moldova și România, au adus la cunoștință starea meșteșugurilor tradiționale în Regiunea de Dezvoltare Sud din Republica Moldova și județele Vaslui și Galați din România, identificată în cadrul activității de cartografiere a meșterilor populari din aria proiectului.

Dna Silvia Cozmîncă, manager de proiect din partea  Asociației ”Art-Meșteșugurile Prutului”, a informat participanții privind activitățile proiectului privind dezvoltarea abilităților antreprenoriale ale meșterilor populari și transmiterea  meșteșugurilor tradiționale către tânăra generație cum sunt ateliere de instruire a meșterilor populari și Tabăra de vară ”Inițierea tinerilor în meșteșuguri tradiționale”.

Dl Viorel Miron, expert în cultură și turism, a scos în evidență idei și direcții viitoare de activitate a Asociației Meșterilor Populari ”Meșteșugurile Neamului”, creată în rezultatul asocierii meșterilor populari din grupul țintă a proiectului.

Meșterii populari participanți la activitățile proiectului: Dna Rodica Bulboacă din Vaslui, România și Dna Elizaveta Dorin din Colibași, Cahul, au menționat interesul deosebit și bucuria cu care au participat la instruirile organizate în proiect, schimbările în activitatea de meșter popular în rezultatul cunoștințelor căpătate.

Tot în acest local a fost inaugurată o expoziție permanentă a lucrărilor expuse de meșterii populari din grupul țintă al proiectului. Cu mare drag meșterii populari au prezentat lucrările expuse pentru vizualizare și primire a comenzilor de confecționare din partea vizitatorilor Palatului de Cultură. Tot aici vizitatorii pot găsi datele de contact ale meșterilor populari din grupul țintă al proiectului și descrierea meșteșugurilor practicate, expuse în Broșură proiectului.

În cadrul conferinței de finalizare a proiectului a fost semnat acordul de colaborare între Agenția de Dezvoltare Regională Sud și Palatul de Cultură "Nicolae Botgros" din Cahul privind gestionarea expoziției permanente a lucrărilor meșterilor populari din rețeaua transfronatalieră CRAFTs4ED din aria proiectului.

Dna Silvia Cozmîncă, manager de proiect din România, a menționat ”A fost un eveniment bine organizat de către echipa de proiect din ADR Sud, a cărui efort a fost răsplătit de bucuria revederii gazdelor cu majoritatea celor care au fost implicați, timp de 16 luni, în implementarea proiectului de-o parte și de alta a Prutului - echipa de proiect din România, meșteri din grupul țintă, colaboratori, invitați la eveniment.”

Mulțumim vice-primarului mun. Cahul Dna Tatiana Romaniuc si direcției Palatului de Cultura "Nicolae Botgros" din Cahul în persoana D-nei Rodica Panașescu pentru găzduirea acestui eveniment și organizarea unui frumos concert pentru participanți.

Vedeți mai jos prezentările echipei de proiect, fotografii din cadrul evenimentului.

Viorica Cuțitaru, manager proiect.