---
layout: post
title:  'Tabăra de Vară ”Inițierea Tinerilor în Meșteșugurile Tradiționale”'
categories: [ Renașterea meșteșugurilor ]
image: assets/img/TABARADEVARA/1.jpg
toc: false
imageshadow: true
---
Într-un cadru natural deosebit din Tabăra "Izvoraș", satul Zloți, Republica Moldova, s-a desfășurat Tabăra de Vară "Inițierea tinerilor în meșteșuguri tradiționale".
Acest eveniment a fost parte a activităților planificate în cadrul proiectului transfrontalier Crafts4ED.
Au participat 24 tineri din Regiunea de Sud a Republicii Moldova, cu vârste cuprinse între 15 și 19 ani, selectați din școlile profesionale și de cultură generală din Regiunea Sud a Moldovei și instruiți în 4 ateliere meșteșugărești de către 4 meșteri populari - formatori din România:
• Cioplitură în lemn - meșter popular Viorel Marian;
• Țesut la gherghef - meșter popular Raluca Ivănușcă;
• Împletituri din fibre vegetale - meșter popular Stela Draguțan; • Croșetat - meșter popular Angela Rotaru.
Perioada de instruire a fost de 10 zile, organizată pe 2 module.
Dacă în prima zi elevii abia au făcut cunoștință, timid, cu ceea ce înseamnă un meșteșug tradițional, din ziua a doua au început a se contura mici obiecte, realizate de ucenici sub îndrumarea atentă a meșterilor – formatori.  
Acești adolescenți care, treptat, au intrat în universul aproape necunoscut de inițiere în meșteșugurile tradiționale ale strămoșilor, au constatat, în final, cât de importantă este cunoașterea și respectarea culturii populare a neamului. Fotografiile expuse reprezintă o mică parte din multitudinea de activități, organizate cu cei 24 tineri ucenici în cele 4 ateliere meșteșugărești din tabără.  
Echipa de proiect aduce sincere mulțumiri meșterilor populari - formatori pentru profesionalismul și dragostea față de tradiția meșteșugărească, transmise tinerilor ucenici.
