---
layout: post
title: Contextul Proiectului
categories:
  - Renașterea meșteșugurilor
image: assets/img/CONTEXTUL/1.jpg
toc: false
imageshadow: true
comments: true
---
Moldova,  de-o  parte  și  de  alta  a  Prutului,  este  locul  care  păstrează amintirea  secolelor,  colțul  pitoresc  al  Europei  cu  numeroase  locuri frumoase,  monumente  istorice,  arheologice  și  culturale.  Patrimoniul cultural  al  acestor  locuri  a  fost  format  de  numeroase  culturi,  iar  pe parcursul veacurilor meșteșugurile au suferit transformări dependente de curentele culturale și dezvoltarea științifică. Meșteșugurile reprezintă o  parte  a  identității  noastre  naționale,  care  menține  vie  legătura spirituală cu generațiile anterioare. Cea mai bună modalitate de a proteja acest  sector  important  al  economiei  și  al  exprimării  culturale  este abordarea activității de meșteșugărit ca pe o activitate de antreprenoriat prin  dezvoltarea  competențelor  antreprenoriale  și  de  marketing  ale meșterilor populari.

În acest context, Agenția de Dezvoltare Regională Sud din Republica Moldova în parteneriat cu Asociația ,,ART – Meșteșugurile Prutului” din Iași, România, au implementat proiectul  ”Renașterea meșteșugurilor populare  autentice  –  moștenire  culturală  comună  ca  punct  focal pentru  dezvoltarea  economică  și  turistică  durabilă”,  care  a  fost finanțat  de  Uniunea  Europeană  prin  intermediul  Instrumentului  de Vecinătate (ENI) în cadrul Programului Operațional Comun România – Republica  Moldova  2014–2020. 

 Proiectul  și-a  propus  să  consolideze cooperarea în sectorul meșteșugăresc prin crearea unui cadru în transferul de cunoștințe și experiență între ambele țări,  cu  un  accent  special  pe  îmbunătățirea  potențialului  turistic  de  menținere  a  tradițiilor  în  viață.  În  plus, încurajarea transferului se bazează pe o abordare triplă: între țările proiectului, între partenerii proiectului și între experți și formatori în domeniu.
Obiectiv  general: Îmbunătățirea potențialului turistic din regiunea de sud a zonei transfrontaliere cu o nouă 
activitate economică, legată de meșteșugurile tradiționale, ca modalitate de creștere a veniturilor din activitățile 
turistice și de păstrare a codului genetic al identității naționale a comunităților de pe ambele părți ale râului Prut, 
care au moștenit tezaurul cultural comun ca urmare a evoluției istorice.
Obiectiv Specific 1. Cooperarea transfrontaileră sporită între 3 entități din Republica Moldova și România pentru 
promovarea  valorii  culturale  comune  ca  atracție  turistică  și  transferul  între  generații  a  patrimoniului  cultural tradițional pe parcursul implementării proiectului.
Obiectiv Specific 2. Promovarea spiritului asociativ al minim 10 meșteri din regiunea de dezvoltare sud a Republicii 
Moldova și 10 din județele Galați și Vaslui, România și cultura parteneriatului pe lanțul valoric (hoteluri, alte unități 
turistice, agenții de turism și alte părți interesate) pentru valorificarea economică a moștenirii culturale tradiționale și creșterea atractivității turismului în zona transfrontalieră.
Grupul țintă:
• 20 meșteri populari mai puțin cunoscuți din aria proiectului;
• 24 tineri cu vârste cuprinse între 15-19 ani, interesați să învețe arta meșteșugurilor populare autentice;                          • 3 instituții implicate în activitățile proiectului (2 din Republica Moldova, 1 din România).
Vă prezentăm în continuare principalele activități, desfașurate  în  implementarea  proiectului,  cu 
impact major în realizarea obiectivelor descrise mai sus.