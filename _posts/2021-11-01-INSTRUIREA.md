---
layout: post
title:  "Instruirea Meșterilor Populari în Domeniul Competențelor Antreprenoriale"
categories: [ Renașterea meșteșugurilor ]
image: assets/img/INSTRUIREAMESTERILOR/1.jpg
toc: false
imageshadow: true
---
În perioada 17-18 iunie 2021, grupul țintă, format din 20 de meșteri populari din Regiunea de Dezvoltare Sud a Republicii Moldova și județele Vaslui și Galați, România, împreună cu echipa proiectului s-au întrunit pentru activitatea de Instruire rapidă No 1. Tematica instruirii a fost dedusă în urma evaluării nevoilor de instruire, identificate în cadrul vizitelor la domiciliul meșterilor populari. Cursanții au învățat de la un formator foarte competent și cu har, doamna Amalia Georgescu, cum să-și transforme meșteșugul din pasiune într-o afacere, care sunt factorii care stau la baza succesului în afaceri, formele juridice de organizare, cum se elaborează un plan de afaceri, se face evaluarea personală a competențelor antreprenoriale și multe alte taine ale reușitei unei afaceri. A fost o atmosferă de lucru interactivă, foarte bună, cunoașterea reciprocă și schimbul de idei între participanți a demonstrat cât de necesară a fost instruirea. Unitatea de limbă și tradiții, asemănări și deosebiri în existența meșteșugurilor tradiționale - au facut această întâlnire foarte instructivă și interesantă.