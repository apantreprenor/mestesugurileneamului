---
layout: post
title:  'Asocierea Meșterilor Populari'
categories: [ Renașterea meșteșugurilor ]
image: assets/img/ASOCIEREAMESTERILOR/1.png
toc: false
imageshadow: true
---
În urma realizării activităților proiectului, în special pe parcursul instruirilor rapide, realizate în iunie–iulie 2021, cei 20 meșteri populari, considerați grupul țintă al proiectului, au ajuns la concluzia că, este necesară crearea unei Asociații Obștești pentru conjugarea eforturilor comune în promovarea meșteșugurilor populare autentice. Astfel, au fost puse bazele creării Asociației Meșterilor Populari „Meșteșugurile Neamului”. Scopul Asociaţiei este sprijinirea şi promovarea meşterilor şi creatorilor populari din domeniul meşteşugurilor artistice tradiţionale din Republica Moldova și România, cu crearea oportunităţilor de valorificare a produselor meșteșugărești prin iniţierea şi realizarea unor activităţi şi programe în interes general comunitar, precum şi în interesul membrilor Asociației. Activitățile Asociației vor fi îndreptate spre atragerea diferitor fonduri pentru dezvoltarea și realizarea propriilor proiecte legate de scopul şi obiectivele Asociaţiei. Totodată vor fi elaborate şi implementate programe de informare, instruire și formare pentru meşterii şi creatorii populari. Alte obiective ale asociației țin de promovarea în comun al produselor meșterilor populari prin diverse modalități, transmiterea meșteșugurilor tradiționale autentice, specifice arealelor geografice către tânăra generație. AMP „Meșteșugurile Neamului” prevede extinderea numărului membrilor pentru asigurarea durabilității în domeniul practicării îndeletnicirilor tradiționale în Regiunea de Sud a Republicii Moldova și județele Vaslui și Galați, România.  
**Președintele Asociației:** Sava Fedosia,  
**Adresa sediului:** r-nul Căușeni, or. Căinari, str. Pădurilor, 32 Contact GSM: +37367680627  
**Email:** crafts.proiect@gmail.com