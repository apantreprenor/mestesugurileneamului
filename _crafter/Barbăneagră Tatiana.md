---
title: "Barbăneagră Tatiana"
date: 2021-11-02T00:00:00+00:00
draft: false
image: "assets/img/crafter/Barbăneagră Tatiana.jpg"
jobtitle: "Împletitul în papură și nuia, olăritul"
phone: '+373 689 00 445'
promoted: true
weight: bar
layout: crafter
---
**Scurtă  descriere:**  Tatiana Barbăneagră, fiind originară din satul Tudora, amplasat pe marginea Nistrului de Jos, a îndrăgit din copilărie  această  îndeletnicire  mai  puțin  feminină  –  împletitul din papură și nuiele. Pentru îndeletnicirea stăpânită meșterița utilizează diverse instrumente și unelte: stativ de țesut papură, forme pentru prelucrare cu mâina a papurii, cuțite de diferite forme, foarfecă etc. Pentru decorarea obiectelor confecționate utilizează forme geometrice, elemente florale. Coșurile din nuiele, coșulețele decorative au utilitate practico-decorativă, gențile și poșetele din papură sunt procurate de doamne și domnișoare ca accesorii vestimentare. Pentru ca toate cele confecționate să fie de calitate bună și trainice, meșterița are propriile secrete, dobândite fie prin experiență, fie moștenite de la profesorii săi. Toate materialele provin din valea Nistrului de Jos, de pe malul Nistrului și din bălțile din imediata apropiere a satului. Un  alt  meșteșug,  pe  care  îl  practică  Tatiana  Barbăneagră, este olăritul, învățat inițial de la fiica olarului din satul natal –  Tudorean  Elena,  aprofundat  apoi  cu  Gheorghe  Răileanu, profesorul de la Academia de Muzică, Teatru și Arte plastice din Chișinău. Roata olarului și cuptorul electric sunt principalele instrumente folosite de meșteriță în procesul creației, când de sub mâina meșteriței ies ulcioare și figuri decorative din lut. Meșteșugurile  stămoșești,  precum  împletitul  și  olăritul, practicate de meșteriță, au stat la baza creării Centrului de meșteșug „La Tatiana” și muzeului local „La bunici”.

**Meșteșug:** împletitul în papură și nuia, olăritul  

**Date de contact:** s. Tudora, rn Ștefan Vodă,  
**tel:** +373 24253672,  
**GSM:** +373 689 00 445,  
**e-mail:** lmalancea@gmail.com