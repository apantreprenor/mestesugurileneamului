---
title: "Buclea Cristian-Petru"
date: 2021-11-02T00:00:00+00:00
draft: false
image: "assets/img/crafter/Buclea Cristian-Petru.jpg"
jobtitle: "Pictură icoane, pictură decorativă tradițională"
phone: '+4077150331'
promoted: true
weight: buc
layout: crafter
---
**Scurtă  descriere:**  Cristian-Petru  Buclea  este  un  autodidact, documentându-se ani la rând și învățând să picteze icoane pe sticlă, pe lemn, dar și motive creștine pe suporturi neconvenționale. Conform  spuselor  sale,  „pictura  decorativă,  tradițională,  este modul prin care aduci culoare și farmec în viață”. De 20 de ani lucrează cu sârguință și talent în atelierul personal, dorind să aducă un plus de valoare în arta tradițională cu fiecare lucrare  artistică.  Uneltele  sunt  specifice  iconarilor  -  creionul, cărbunele, tiparul, pensulele, pigmenții pe bază de ulei și apă (ulei de in și tempera), foiță de aur, blaturile din lemn și suportul de sticlă. În prezent este student în anul III la Universitatea „Alexandru Ioan Cuza” Iași, Facultatea de Teologie Ortodoxă, secția „Artă sacră – pictură bisericească și icoane”. Motivele icoanelor țin atât de imagologia creștină, reflectată în Erminiile lui Dionisie din Furma, cât și de inspirație din creștinismul popular. Icoanele, realizate de Cristian-Petru Buclea, au, evident, funcție ritualică, însă se încadrează exclusiv în categoria icoanelor de casă și de tindă. Complementar, Cristian-Petru Buclea realizează și decor pe obiecte de lemn, în special linguri, în  maniera  artei  naive,  într-o  cromatică  veselă,  pastelată,  în  care  predomină  nuanțele  de portocaliu, albastru, verde și roșu. Produsele sunt orientate spre vânzare către persoane particulare sau prezentate la Târguri ale meșterilor populari, organizate de Muzeele etnografice și Centrele de Promovare a Culturii Tradiționale din județele Vaslui, Iași, Neamț.

**Meșteșug:** Pictură icoane, pictură decorativă tradițională  

**Date de contact:** or. Bârlad, str. Cloșca, nr.4, județul Vaslui  
**Telefon:** +4077150331  
**e-mail:** cri3u@yahoo.com