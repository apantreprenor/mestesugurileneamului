---
title: "Câșlaru Tudor"
date: 2021-11-02T00:00:00+00:00
draft: false
image: "assets/img/crafter/Câșlaru Tudor.jpg"
jobtitle: "Prelucrarea lemnului, icoane pictate pe pânză"
phone: '+373 6712399'
promoted: true
weight: câș
layout: crafter
---
**Scurtă  descriere:** Tudor Câșlaru practică aceste activități începând cu 1994, având studii specializate în domeniu – Școala de arte din or. Tighina, apoi Liceul de arte plastice din or. Craiova, România. În prezent, confecționează sculpturi din materiale precum lemnul și  gipsul,  picturi  realizate  în  ulei  pe  pânză.  Pentru  prelucrarea lemnului  utilizează  dalta,  ca  principalul  instrument  pentru realizarea lucrărilor propuse, în pictură culorile sunt dizolvate în ulei natural de in. Obiectele din lemn, confecționate de meșter, sunt realizate în stil realist, servesc drept obiecte de decor interior, decor  bisericesc.  Conform  sentimentelor  meșterului  lucrul  cu lemnul este unul benefic asupra organismului uman, deoarece prin contactul direct se scoate oboseala, stresul, se transmite energie. Tudor Câșlaru remarcă faptul că, obiectele specifice meșteșugului practicat de dânsul sunt utilizate în ritualurile diferitor sărbători familiale: de exemplu, după naștere sau după botez, înainte de a aduce copilul acasă, se pun pe prag obiecte din lemn, metal ca să fie tare, rezistent, se mai pun și o carte și bani, iar peste acestea femeia, cu copilul în brațe, pășește pragul. Materialul  necesar  pentru  meșteșugit  îl  obține  dintr-o  fâșie  de pădure proprie. Lemnul, pregătit pentru crearea sculpturilor noi, se taie de diferite dimensiuni, capetele acestor fragmente de lemn se vopsesc, apoi se așează în beci, la umiditate, ca să se „coacă”. Unele lucrări ale meșterului sunt expuse în propriul magazin de suveniruri, care funcționează în or. Căușeni, cu altele participă la expoziții.

**Meșteșug:** Prelucrarea lemnului, icoane pictate pe pânză  

**Date de contact:** or. Căușeni,  
**Telefon:** +373 6712399  
**e-mail:**  tcislaru@yahoo.com