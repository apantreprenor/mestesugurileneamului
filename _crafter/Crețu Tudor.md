---
title: "Crețu Tudor"
date: 2021-11-02T00:00:00+00:00
draft: false
image: "assets/img/crafter/Crețu Tudor.jpg"
jobtitle: "Prelucrarea lemnului, pictura"
phone: '+373 60319646'
promoted: true
weight: cre
layout: crafter
---
**Scurtă  descriere:** Tudor Crețu, fiind după formare profesională chimist, totuși pe parcursul vieții a reușit să revină la activitatea îndrăgită încă în copilărie. În perioada de adolescență a urmat Școala de pictură din Cahul, ca până la urmă să facă și a doua specialitate la Universitatea Pedagogică de Stat „I. Creangă” din or. Chișinău, absolvind facultatea de Pictură și Grafică în 1988. Din 1985 a activat în calitate de profesor de pictură la Școala de arte din or. Cimișlia. În cei peste 30 de ani de creație, de sub pensula meșterului au ieșit zeci de portrete și peisaje, pictate pe pânză și carton în ulei. Pe parcursul anilor 1990 – 2007 a avut mai multe expoziții personale, organizate în edificiul Casei de Cultură or. Cimișlia, în incinta Liceului „M. Eminescu”, Școlii de Arte și Centrului de Creație a Copiilor din or. Cimișlia. Are experiență de participare la diverse expoziții cu prezentarea statuetelor, picturilor. Din 2007 lucrează în calitate de profesor la prelucrarea artistică a lemnului la Centrul de creație a copiilor din or. Cimișlia. Sculpturile, suporturile pentru lumânări, vasele casnice cioplite în lemn au tematici antropomorfe, zoomorfe. Totodată, confecționează și icoane cioplite în lemn. Tudor Crețu cu greu se desparte de lucrările sale, care deseori ajung să facă parte din expozițiile tematice din sălile Muzeului de Istorie, Etnografie și Artă al or. Cimișlia.

**Meșteșug:** Prelucrarea lemnului, pictura  

**Date de contact:** or. Cimișlia,  
**Telefon:** +373 60319646  