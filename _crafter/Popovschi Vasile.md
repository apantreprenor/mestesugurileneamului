---
title: "Popovschi Vasile"
date: 2021-11-02T00:00:00+00:00
draft: false
image: "assets/img/crafter/Popovschi Vasile.jpg"
jobtitle: "confecționare de măști tradiționale"
phone: '+373 68956551'
promoted: true
weight: pop
layout: crafter
---
**Scurtă  descriere:** Meșterul practică această activitate din 2003, când a încercat pentru prima dată să confecționeze măști de alungarea  iernii.  A  învățat  singur  meșteșugul.  Până  acum  a lucrat cca. 200 de măști. Îi plac obiceiurile care țin de utilizarea măștilor tradiționale, precum sărbătorile de iarnă, tradițiile ce țin de alungarea iernii. Neavând în sat o altă persoană, care ar cunoaște acest meșteșug, a învățat tehnicile de confecționare, urmărind subiecte video pe internet. Cu ajutorul acului, foarfecii, sulei, aței, hârtiei, textilelor și blănurilor prelucrate meșterul Vasile Popovschi  creează  măști  zoomorfe  și  antropomorfe,  specifice zonei  Moldovei,  tema  principală  fiind  „moșii  și babele”,  eroii  lui  I.  Creangă:  Păcală  și  Tândală, vrăjitorii, strigoii, drăcușorii, Moartea cu coasă, Statu- Palmă-Barbă-Cot etc. În ciclul sărbătorilor de iarnă mascații erau principalii participanți în desfășurarea obiceiurilor tradiționale, unde  se  jucau  capra,  căluțul,  ursul,  se  desfășura ritualul de „alungare a iernii”. Fiind  absolvent  al  facultății  de  Regie  și  actorie  a Academiei  de  Muzica,  Teatru  și  Arte  plastice  din Chișinău, Vasile Popovschi s-a implicat cu pasiune în promovarea tradițiilor și artei de confecționare a măștilor, inițiind și organizând festivalul local „Cenac în Carnaval”. În 2009 și 2011 , de Lăsatul Săcului satul a devenit scena festivalului, străzile erau pline de mascați cu cca. 200 de măști, se juca scena „Izgonirea lui Adam și Eva din rai”. La acest eveniment  cultural  au  participat  5  colective  artistice din s. Cenac, s. Selemet, Pervomaisc, raionul Cimișlia, or. Anenii Noi și colectivul „Romanița” din Colegiul de medicină,  or.  Bender.  În  2014  festivalul  ia  amploarea unui eveniment de nivel raional cu denumirea „Cimișlia în carnaval”. Muzeul  Național  de  Etnografie  și  Istorie  Naturală  a achiziționat de la meșter 20 de măști, care sunt expuse în cadrul expoziției temporare din incinta Muzeului în perioada sărbătorilor de iarnă.

**Meșteșug:** Confecționare de măști tradiționale  

**Date de contact:** s. Cenac, rn Cimișlia,  
**Telefon:** +373 24138300  
**GSM:** +373 68956551  
