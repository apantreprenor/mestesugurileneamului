---
title: "Marinescu Galina"
date: 2021-11-02T00:00:00+00:00
draft: false
image: "assets/img/crafter/Marinescu Galina.jpg"
jobtitle: "țesut artistic și confecționare de port popular"
phone: '+373 60187141'
promoted: true
weight: mar
layout: crafter
---
**Scurtă  descriere:** Îndeletnicirile tradiționale femeiești precum brodatul, croșetatul, țesutul au fost moștenite de Galina Marinescu de la mama sa. Conform opiniei meșteriței, pe vremuri însușirea artei țesutului și brodatului avea un rol extrem de important în societatea tradițională. Fiecare fată de măritat din sat trebuia să pregătească o cămașă pentru soacră, își confecționa un șir de cămăși mai simple pentru muncă în câmp și mai sofisticate pentru zile de sărbătoare. Fiind mult timp directoare a Căminului Cultural din s. Carahasani, a avut nevoie de costume tradiționale pentru colectivul artistic al localității. Atunci a apărut ideea creării unui Centru de meșteșug. Centrul de meșteșug „Țărăncuța” a fost întemeiat în 2006. Studii speciale în domeniul dat meșterița nu avea, dar pentru început a colaborat cu dr. Elena Postolachi, cu Iulia Paleț, cu ajutorul cărora au fost instruite 12 persoane pentru brodat, 4  pentru  țesut  brâuri,  catrințe  și  traiste.  Centrul are  statut  de  persoană  juridică,  aici  la  comandă sunt  confecționate  costume  tradiționale  scenice cu  elemente  decorative  specifice  acestei  zone etnografice.  Pentru  confecționarea  catrințelor, brâurilor, traistelor sunt utilizate 3 stative, dotate cu toate uneltele necesare. Cămășile bărbătești și iile la fel sunt cusute și brodate de meșterițele Centrului. La  decorarea  iilor  sunt  utilizate,  de  obicei,  ațe  de  culoare  roșie  și  neagră,  decorurile  sunt preponderent  brodate în tehnica „cruciuliță” și simbolizează tradițiile locale, roada bogată, câmpurile de flori (elemente florale, „hora satului”, soarele, spicul de grâu, râul). De cele mai multe ori obiectele vestimentare sunt confecționate la comandă pentru colective artistice din diferite localități ale regiunii.

**Meșteșug:** Țesut artistic și confecționare de port popular 

**Date de contact:** mun. Galați, str. Gheorghe Doja nr. 9 
**Telefon:** +373 60187141  