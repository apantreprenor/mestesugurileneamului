---
title: "Beju Tamara"
date: 2021-11-02T00:00:00+00:00
draft: false
image: "assets/img/crafter/Beju Tamara.jpg"
jobtitle: "Confecționarea costumelor tradiționale"
phone: '+373 68133200'
promoted: true
weight: bej
layout: crafter
---
**Scurtă  descriere:**  Dragostea  față  de  portul  tradițional  și dorința de a-l păstra pentru urmași a unit câteva doamne din localitatea Zârnești într-un Centru de meșteșug „Clubul...50+”, atestat în 2019. Cele mai active participante ale Clubului, care excelează  în  confecționarea  de  obiecte  de  port  popular,  sunt Snejana  Pascal,  Maria  Pascal,  Ecaterina  Stângă,  Silvia  Pascal, Tamara Beju. Tamara Beju a devenit și parte a echipei meșterilor populari din sudul Republicii Moldova, care sunt grupul-țintă al proiectului CRAFTs4ED. Începând cu anul 2007, Tamara Beju a învățat arta cusutului straielor tradiționale de la colegele sale cu experiență mai mare. Ca pe vremuri, foarfecele și acul sunt principalele instrumente utilizate la această îndeletnicire, principalele tehnici fiind „cruciuliță” și „brodătura netedă”. La împodobirea pieselor vestimentare sunt utilizate elemente de decor precum figuri geometrice, figuri vegetale, aranjate în formă de flori, „miez de nucă”, „trifoi”, „spicușor”, chiar și cele zoomorfe – „coarnele berbecului”. La decorarea mânecilor – „buchetul miresei”, „coronița miresei”, înfrumusețarea râurilor se face cu „cărare întortocheată”,  „vecinele  sfădite”,  „frunză  de stejar”, steaua în 8 colțuri. Elementele de broderie sunt preluate de pe covoare vechi, fiindcă înainte covoarele  se  țeseau  după  „cusături”  (adică  după imaginile brodate pe diverse obiecte de textil). Obiectele  confecționate  de  meșterițe  (ii,  cămăși femeiești  și  bărbătești,  catrințe,  fuste)  sunt comercializate  prin  intermediul  rețelelor  de  socializare,  sunt  procurate  de  reprezentații diasporei cu mare plăcere.

**Meșteșug:** Confecționarea costumelor tradiționale  

**Date de contact:** s. Zârnești, rn Cahul  
**GSM:** +373 68133200  