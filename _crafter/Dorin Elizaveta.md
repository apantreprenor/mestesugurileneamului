---
title: "Dorin Elizaveta"
date: 2021-11-02T00:00:00+00:00
draft: false
image: "assets/img/crafter/Dorin Elizaveta.jpg"
jobtitle: "Broderie  artistică  a  pieselor  de  port  popular, împletitul în fibre naturale."
phone: '+373 60365011'
promoted: true
weight: dor
layout: crafter
---
**Scurtă  descriere:** Elizaveta Dorin, fiind o persoană pasionată, de  mic  copil  era  preocupată  de  îndeletniciri  tradiționale. De mulți ani se ocupă de prelucrarea fibrelor vegetale și confecționarea panourilor artistice din pai de orz, însușind tehnica și arta prelucrării fibrelor vegetale de la colega sa mai în vârstă – Maria Buianova. La confecționarea tablourilor din paie sunt utilizate foarfecă, cuțit, clei PVA, periuțe, hârtie albă  și  indigo,  se  lucrează  utilizând  tehnici  de  aplicație. Meșterița participă cu propriile lucrări la diverse expoziții, merge la festivaluri locale, regionale sau naționale, unde își valorifică rezultatele creației. În incinta Casei de Cultură a localității ea a organizat un Atelier de meșteșugărit, unde vin copii, dornici să însușească arta prelucrării fibrelor naturale. Recent, Elizaveta Dorin a început să brodeze piese de port popular (cămăși, ii, basmale (batiste) brodate), colectează de la localnici și restaurează obiecte tradiționale vechi din materiale textile. Piesele vestimentare sunt brodate în tehnica „cruciuliță”, fiind decorate cu elemente zoomorfe – „puișori”, elemente florale – „trandafiri”, figuri geometrice – „romburi”. Cu mare drag promovează portul  popular  local  de  altă  dată,  în  discuții  subliniază importanța acestuia în viața de zi cu zi, dar în special în zilele de sărbători. De mic copil meșterița ține minte că, „fetele mari nu se duceau la horă, până nu se vedea batista cusută de sub șalinca neagră, îmbrăcau fuste de lână boită la chiu –  verzi,  bordo,  asortate cu  fusta  dedesubt  cu brodării și în față legau o pestelcă țesută din lână cu broderie drept pe stofă”  (specific  pentru satele  văii  Prutului  de Jos).  Așa  s-a  păstrat  în imaginarul  meșteriței chipul unei fete mari în zile de sărbători.

**Meșteșug:** Broderie  artistică  a  pieselor  de  port  popular, împletitul în fibre naturale.

**Date de contact:** s. Colibași, rn Cahul, 
**Telefon:** +373 60365011  