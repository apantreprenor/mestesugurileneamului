---
title: "Papuha Sergiu"
date: 2021-11-02T00:00:00+00:00
draft: false
image: "assets/img/crafter/Papuha Sergiu.jpg"
jobtitle: "prelucrarea lemnului"
phone: '+373 60559971'
promoted: true
weight: pap
layout: crafter
---
**Scurtă  descriere:** Sergiu Papuha practică această îndeletnicire străveche de 4 ani, deși din copilărie îi plăcea lucrul cu lemnul, modelând  tractorașe  pentru  schimb  cu  alți  copii.  Dragostea pentru această ocupație a moștenit-o de la bunelul său Policarp (Polișca)  Ciobanu,  care  confecționa  la  comanda  vecinilor  roți, butoaie,  atât  de  necesare  în  activitățile  gospodărești.  Sergiu este  autodidact,  neavând  studii  speciale  în  acest  domeniu. Instrumentele și uneltele, folosite în procesul de confecționare, sunt aceleași ca și sute de ani în urmă: daltă, topor, ferestrău, jelău, unele fiind chiar invenția meșterului, create la necesitatea procesului. Ca tehnici practică cioplitul lemnului, iar în confecționarea obiectelor de decor utilizează împletitul butașilor din vița de vie. Obiectele confecționate de Sergiu Papuha sunt de decor și de uz casnic: leagăne (adică scrâncioburi), foișoare, seturi de mese cu scaune pentru curți, grădine (mobilier de exterior); jucării pentru copii; obiecte de ritual creștin; accesorii de birou precum pixuri, creioane decorative etc. Protogoniștii multora din acestea sunt eroii cărților citite sau a unor istorii auzite. Lemnul sub atingerea mânilor iscusite a lui Sergiu Papuha obține diverse forme: antropomorfe – haiduci, eroi ai legendelor și baladelor populare, oameni din epoca de piatră, sau zoomorfe – șarpe, delfin etc. Originar din s. Gura Galbenei, raionul Cimișlia, creatorul popular s-a stabilit recent în satul Olănești, r-nul Ștefan Vodă, unde continuă practicarea meșteșugului agreat

**Meșteșug:** Prelucrarea lemnului  

**Date de contact:** s. Olănești, rn. Ștefan Vodă,  
**Telefon:** +373 60559971  
**e-mail:**  spartwood815@gmail.com