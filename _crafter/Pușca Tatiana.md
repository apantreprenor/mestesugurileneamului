---
title: "Pușca Tatiana"
date: 2021-11-02T00:00:00+00:00
draft: false
image: "assets/img/crafter/Pușca Tatiana.jpg"
jobtitle: "broderie și croșetare"
phone: '+373 69738898'
promoted: true
weight: puș
layout: crafter
---
**Scurtă  descriere:** Tatiana Pușca poartă din copilărie dragostea pentru  îndeletnicirile  casnice.  Obiectele  confecționate  de gospodinele iscusite aveau de-a lungul timpurilor importanță semantică și semnificativă pentru obiceiurile de botez, de nuntă sau chiar pentru rânduielile funerare. Ținând cont de aceste tradiții ale satului de altădată, Tatiana Pușca duce mai departe, de peste 30 de ani, meșteșugul legat de broderie și croșetare, pe care l-a moștenit de la bunica și mama ei. Nu are studii speciale în acest domeniu. În creația sa, meșterița aplică diverse tehnici: de broderie „netedă”, „cruciuliță”, „cruciuliță bulgărească”, croșetează mileuri simple, în tehnică irlandeză etc. În confecțiile sale folosește pentru ornamente figuri geometrice, elemente vegetale – flori, frunze, flori în volum etc. Tatiana  Pușca  încearcă  să  reintroducă  în  circumstanțele actuale  ii  cu  broderii  vechi,  rebrodate  după  modele  de  altă dată; se ocupă de restaurarea dantelelor, colectate din lăzile gospodinelor din întregul sat. Cămășile, prosoapele, cearșafurile confecționate în condiții casnice aveau menirea strict stabilită și erau păstrate în lăzile din casele mari până la momentul potrivit. Obiectele confecționate de meșteriță – șervețele și fețe de masă croșetate, covoare, covorașe și tablouri brodate, suvenire din ață de feștilă și materiale eco – semințe, coji de nuci – vândute sau oferite, își găsesc cu ușurință locul în decorul interior. Obiectele de  vestimentație  sau  decor  de  altă  dată, restaurate  de  Tatiana  Pușca,  cu  timpul pot deveni și exponate muzeale. Totodată, meșterița este conducătorul Centrului de meșteșuguri  „Fantezie”,  prin  intermediul căruia  transmite  generației  noi  din  s. Talmaza  dragostea  față  de  îndeletnicirile femeiești de altă dată.

**Meșteșug:** Broderie și croșetare  

**Date de contact:** s. Talmaza, rn Ștefan Vodă,  
**GSM:** +373 69738898  
