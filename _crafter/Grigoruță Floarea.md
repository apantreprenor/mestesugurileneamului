---
title: "Grigoruță Floarea"
date: 2021-11-02T00:00:00+00:00
draft: false
image: "assets/img/crafter/Grigoruță Floarea.jpg"
jobtitle: "industrie casnică-țesut, port popular."
phone: '+40740849671'
promoted: true
weight: gri
layout: crafter
---
**Scurtă  descriere:** Floarea  Grigoruță  a  învățat  meșteșugul țesutului din copilărie, de la mamă și țese de aproximativ 60 de ani. Face fote specifice zonei Vasluiului, țesute pe urzeală de bumbac sau lână și băteală de lână, pe fond negru, cu foi vrâste și poduri într-o cromatică preponderent roșie sau alb-roșie. Unele dintre acestea sunt așa-zisele fote grele (în băteală), pe lângă lână fiind introdus fir strălucitor. Bata din partea inferioară a fotei este roșie și mai rar tricoloră. Tehnica pe care o întrebuințează este țesutul în două și patru ițe. Uneltele folosite pentru realizarea fotelor sunt războiul de țesut orizontal (stativele), iar pentru cămăși - acele, ghergheful, foarfecii, ața din lână sau bumbac. Pentru cămăși utilizează pânză de bumbac. Decorul  cămășilor  este  preponderent  unul  floral  și geometric, iar cromatica este roșu-negru pentru cămășile femeiești și albastru-negru pentru cămășile bărbătești. Confecționează și cămăși tradiționale cusute de mână - o a doua pasiune a meșteriței. Este membră a Ansamblului Folcloric Soleștenii, cunoscut în  zonă,  și  a  Asociației  cultural-educative  „La  izvorul tradițiilor” din Solești, Vaslui. Produsele  meșteriței  sunt  comercializate  la  Târguri  de meșteri populari, locale sau zonale, prin comandă, pentru persoane particulare și ansambluri folclorice. Cu  obiectele  confecționate  a  participat  la  numeroase șezători și târguri: Tabăra de meșteșuguri „Flori de mai”, Vaslui;  Șezătoarea  „Moșilor  de  Vara”,  Muzeul  Etnografic, Satu-Nou, Solești; Târgul meșterilor populari, Parcul Copou, Vaslui;  Șezătoarea  satului,  Muzeul  Etnografic,  Satu-Nou, com. Solești, Vaslui.

**Meșteșug:** Industrie casnică-țesut, port popular  

**Date de contact:** mun. Galați, str. Gheorghe Doja nr. 9 
**Telefon:** +40740849671  