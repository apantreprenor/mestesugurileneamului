---
title: "Bulboacă Rodica"
date: 2021-11-02T00:00:00+00:00
draft: false
image: "assets/img/crafter/Bulboacă Rodica.jpg"
jobtitle: "Port popular, ocazional - artă culinară tradițională"
phone: '+40742610734'
promoted: true
weight: bul
layout: crafter
---
**Scurtă  descriere:** Rodica Bulboacă confecționează piese de port popular – cămăși, poale, bundițe – atât femeiesc, cât și bărbătesc, meșteșug  deprins  din  familie  și  practicat  încă  din  tinerețe. Principalele  unelte  folosite  sunt  cele  specifice  meșteșugului, adică  ace,  croșete  (iglițe),  andrele,  foarfeci,  gherghef  etc. Materialele utilizate sunt pânza, firele de bumbac, de lână și de mătase. Decorul  aplicat  pe  piesele  de  port  conservă  ornamente tradiționale vechi și este caracterizat în special prin motive florale și geometrice: pomul vieții stilizat, vița de vie, simboluri solare. Pe toate piesele, fără excepție, cromatica este predominant în nuanțe de roșu, negru și galben pe fond alb. Produsele Rodicăi Bulboacă sunt destinate portului în ocazii speciale – sărbători, evenimente din ciclul familial și comunitar. Dacă ar fi să identificăm semnificația rituală a pieselor, uneori, în funcție de preferințele purtătorului, acestea sunt utilizate în ritualurile de nuntă. Rodica Bulboacă a înființat și administrează: Asociația „Bujorii din Laza”, Muzeul sătesc Sauca, Atelierul meșteșugăresc Sauca. Organizează șezători tradiționale, ateliere meșteșugărești cu elevii. Participă la toate târgurile organizate de către Centrul Județean de Promovare a Culturii Tradiționale, Vaslui. În mare parte, piesele de port popular sunt lucrate la comandă, destinatarii finali fiind persoane particulare sau ansambluri folclorice, fie profesioniste, fie de amatori. O piață de desfacere alternativă o constituie târgurile locale, regionale și naționale. La arta culinară folosește produse din gospodărie și le prepară după rețete vechi, care au numele de o vârstă cu satul natal (Pâinea cu mămăligă, poale-n brâu coapte pe frunză de hrean, învârtita cu nucă etc.)

**Meșteșug:** Port popular, ocazional - artă culinară tradițională  

**Date de contact:** Localitatea:  sat  Sauca,  nr.5,  comuna  Laza, județul Vaslui,  
**Telefon:** +40742610734  
**e-mail:** cosminbulboaca6@gmail.com