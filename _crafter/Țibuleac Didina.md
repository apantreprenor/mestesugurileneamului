---
title: "Țibuleac Didina"
date: 2021-11-02T00:00:00+00:00
draft: false
image: "assets/img/crafter/Țibuleac Didina.jpg"
jobtitle: "port popular"
phone: '+40743731299'
promoted: true
weight: țib
layout: crafter
---
**Scurtă  descriere:** Didina  Țibuleac  a  deprins  de  tânără,  de  la părinții săi, meșteșugul cusutului portului popular, specific zonei etnografice a Vasluiului. Deși, pentru o perioadă, cât a fost activă profesional, nu a mai practicat cusutul portului popular, odată cu retragerea la pensie l-a redescoperit și acesta a devenit una dintre preocupările sale de bază. Astăzi confecționează cămăși populare (ii) pentru femei și copii. Uneltele sunt aceleași folosite și în trecut - ace, croșete (iglițe), foarfeci și gherghef. Cămășile sunt confecționate din pânză de in sau bumbac, iar pentru decor se folosesc fire de bumbac, de lână și de mătase. Decorul  cămășilor  Didinei  Țibuleac  este  predominant geometric.  Se  distinge  cu  ușurință  cruciulița,  rombul, zigzag-ul  (dinte  de  lup,  fierăstrău).  Horbota,  dantela croșetată  este  folosită  la  brezărău  (partea  de  la  gât  a cămășii). Cromatica este predominant în nuanțe de roșu, negru și galben pe fond alb, dar ocazional, apar și nuanțe de albastru. Tehnica preferată este punctul în urma acului. Produsele fac parte din categoria portului pentru ocazii speciale  –  sărbători,  evenimente  din  ciclul  familial  și comunitar. Sunt lucrate, în general, pe bază de comandă, iar o parte din ele pentru expunerea și comercializarea în cadrul târgurilor și expozițiilor cu vânzare. Didina Țibuleac participă, ca invitată, la Târgurile de meșteri populari, organizate zonal sau de către Centrul Județean de Promovare a Culturii Tradiționale, Vaslui.  

**Meșteșug:** Port popular  

**Date de contact:** sat Satu Nou, comuna Muntenii de Sus, județul Vaslui  
**Telefon:** +40743731299  