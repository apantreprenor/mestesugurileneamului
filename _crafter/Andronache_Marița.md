---
title: "Andronache Marița"
tag: "Andronache Marița"
date: 2021-11-02T00:00:00+00:00
draft: false
image: "assets/img/crafter/andronache-m.jpg"
jobtitle: "port popular"
phone: '+40746872935'
promoted: true
weight: and
layout: crafter
category: 'items'
---
**Scurtă  descriere:**  Marița  Andronache  lucrează  din  copilărie cămăși, poale, broboade și năframe. A deprins meșteșugul din familie, de la mama și bunica sa. Uneltele sunt aceleași consacrate prin tradiția zonei etnografice a Vasluiului: acele, ghergheful, foarfecii, ața din lână sau bumbac și croșeta (iglița). Produsele sunt realizate din pânză de bumbac. Decorul este preponderent vegetal – flori, în special trandafiri – și, în plus, motive solare (steaua și soarele). Realizat în tehnica broderiei,  pe  alocuri,  la  Marița  Andronache  apare  un  motiv skeomorf (vârtelnița). Cromatica este mult mai variată, pe același fond alb, specific, întâlnindu-se pe lângă culorile specifice (roșu, albastru, galben) multe nuanțe de verde. Utilitatea practică a produselor sale constă în faptul că, sunt achiziționate și purtate de persoane particulare, femei, bărbați și copii. Din punct de vedere al funcțiilor rituale ale acestor elemente de port și industrie casnică, menționăm ștergarele pentru nași, ștergarele pentru acoperit coșurile cu pomeni de dus la biserică și batistele pentru druște. Participă la diferite Târguri de meșteri populari, organizate în județul Vaslui, evenimente de profil, organizate la nivel local și zonal.

**Meșteșug:** port popular  

**Date de contact:** sat Satu Vechi, comuna Muntenii de Sus, județul Vaslui  
**Tel.** +40746872935